# Aarhus-Live
Projektets formålet har været at registrere musikaktiviteter på offentlige scener i Aarhus og omegn i perioden 1965 til 2000 på basis af lokal presse, det vil sige Demokraten, Århus Amtstidende, Århus Folkeblad, Aarhus Stiftstidende og Jyllands-Posten. Der var en formodning om, at musikbegivenheder blev annonceret, anmeldt og debatteret i dagspressen, og at man ved at registrere disse kunne skabe et indblik i den musikalske scene i Aarhus.

Det er en nedslagsundersøgelse af perioden 1945-2000 med udgangspunkt i den første uge af november hvert femte år. Alle de lokale aviser fra den valgte uge lev gennemgået, og alle musikbegivenheder, der fandt sted i den uge, er blevet registreret. 

Dette interaktive kort indeholder de registrerede musikbegivenheder og er sorteret efter år. 

